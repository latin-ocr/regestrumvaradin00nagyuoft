80

iam nobis toto anno 1214 imo etiam initio m. Martii a. 1215
Paulum hoc munere comitis curialis Bihariensis funxisse. Nunciante
test. nr. 135 (284) Salamon tunc comitis Nitriensis munus gessit,
atqui documenta monstrant, a. 1216 iam Thomam Szentgyorgyi
comitem Nitriensem egisse, adeoque fasciculum hunc neque po—
steriori, quam 1215, anno tribui posse. Caeteri quoque viri fungentes
velut comites Mike et Hem (Mika et Heim), oeconomus Episcopi
Varadiensis, Ioachim, a. 1215 minime repugnant, imo clare
concordant.

Lubet adhuc attentos facere lectores, testimonia huius fasciculi
nr. 133-136 (282-285) insimul post completam hebdomadam
Dominicae «Dominus fortitudo» idest post decursum dierum
19—25 m. Iulii a. 1215 et ante zo-am diem Augusti* eiusdem
anni regestro illata esse.

Operae pretium porro est notare, in huius secundi fasciculi
nris 127, 128, 136 novum comperiri comitem curialem Szolno-
nikiensem, nomine Angelum. Praecedenti anno 1214, ut vidimuS,
alius, Pers aut Pris nuncupatus hoc munere fungebatur. Exiguum
quid fors videtur hoc stabilire, at statim patebit, hoc indicio
adiuvante ulterius in defigenda chronologia segestri nostri pro-
gredi posse.

Ad stabiliendum annum fasciculi tertii test. nr. 138-—147
(191—200) primo indicia remotiora. mox propiora nos inducunt.
Ante a. 1222 hunt:¹ fasciculum conscriptum fuisse, test. nr. 142
(195) monstrat, cuius textus Reginaldum (Raynaldum) velut prae-
positum'Varadinensem memorat, cum tamen a. 1222 episcopus
Transsylvanus electus est. Test. nr. 144 (197) narrante episco-
patum Varadinensem‚ cum fasciculus hoc scriberetur, adhuc Simon
tenuit. Quia vero hic Simon a. 1218 obiit, testimonia huius
fasciculi ante a. 1218 enata sunt. — Propiora tamen indicia in
test. nr. 139 (192) et 143 (196) reperimus, Test. nr. 139 narrante
Alexander comes velut iudex a rege specialiter missus sententiam
fert. in causa habitatorum comitatus Szabolcsiensis. Facile liquet,
hunc ideo Alexandrum in comitatu aliquo vicino munus gessisse.

