66

sunt, nam secuS‚ quare in his iudiciis 'iide'm iudices iidem execu-
tores funguntur? explicari nequit.

Verum quidem est, plurium, quam 4—5, ad summum 8
testimoniorum connexum tam luculenter ostendere nequimuS,
sed facillime reperitur huius rei plana et obvia causa. Prima est,
haec iudicia, quae ferro candenti decidebantur, fuisse eo etiam
tempore extraordinaria adeoque vix evenisse, ut unus alterve iudex
eadem hebdomada decies aut duodecies ferri candentis elevationem
praecipere potuisset. Sicubi autem alter iudex vel alter executor
in lite decidenda fungebatur, iarn deerat occasio locusque provo-
cationibus ad praecedentia testimonia. Altera causa est, libros
notariales ob penuriam et magnum pretium membranorum tunc
parvos exstitisse. Pagina quaevis, vix 4—- 5 testimonia suscepit
(prolixioris litis enarratio sola totam paginam vel integrum folium
postulavit) sicque allusiones difficultatibus obnoxiae erant, prior
enim pagina vel praecedens folium innuendum fuisset. Hinc expli-
catur quoque, quare idem casus in duobus testimoniis nr. 75
(301) et 79 (305) adnotatus habetur? Descripsit iam notarius
statim post exitum examinis fem candentis hunc casum, sed elapsis
aliquot diebus aut hebdomadibus, curn in pagina tunc usuali
hunc casum non vidisset, putans, se oblitum fuisse, majoris securitatis
gratia iterum descripsit non quidem tam accurate, quam prius,
sed summatim, prout adhuc reminiscebatur

Folia ergo dispersa libri discerpti in ordinem, quem olim
habebant, redigere opus est.

Quae ergo sunt indicia, quorum ope agnoscimus, quo ordine
haec folia dispersa se invicem excipiebant?

Primum indicium, praeter in registro ipso occurrentes et
pretiosas designationes annorum, est contextus ipsorum testi-
moniorum. Tenue quidem et generale est hoc contexti monitum,
at nec hoc spernendum. Hucusque e. gr. in testimonio nr. 150
signato legimus, furem quendam, nomine Masa, e page Sorou ortum,
uxoremque necnon proles eius ab adversariis suis venditos fuisse
10. marcis pro mancipiis. -— Longa serie postea e testimonio nr¹ 265

