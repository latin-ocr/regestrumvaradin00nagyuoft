144

rum minus licitum fuisse: eo quod, vt Epistola ad Hebr. ca. 6.
testatur, ad dirimendas controuersias diuinitus non ignitum ferrum
sit institutum et propositum: sed vbi testes deficiunt, iusiurandum,
in quo Dominus Deus, quem nihil latet, in testimonium adducitur:
is, velim, cogitet primum, illo tempore nostram gentem, cum non
ita pridem ad Christianismum conuersa fuerat, quaedam eorum,
quae voluntatis erant diuinae, ignorare potuisse. Deinde hunc ritum
hodie nemini obtrudi, nec hoc consilio eius exemplum proponi,
vt quis hunc aut similem ritum extra verbum Dei vel imitetur,
vel tentare audeat: Sed, ut hinc partim etiarn apud ceteras natio-
nes innotescat, nostram gentem inde ab initio suas habuisse leges,
suaque iudicia: et idciro eam falso traduci, quod nulla sit in ea politia,
nulla legum et iudiciorum obseruatio, nulla sontium et maleficiorum
legittima vltio: partim, vt cognoscatur, maxime autern a nostratibus,
quales fuerint olim administratores Reipublicae in nostra gente,
quantaque cura et sollicitudine cauerint, ne iustam habentes cau-
sam causa caderent iniuriaque afficerentur. Nam, etsi verbum
caelestis Patris non tam clare sonabat ob iniuriam temporis in
auribus illorum atque in nostris hodie sonat: tamen vel ips'a
natura duce optime nouerant, citra omnem personarum respectum
secundum illos dandum esse iudicium, qui bonam et iustam ha-

berent causam.
Non video igitur cur studium illud non sit laudandum, ac

eciam admirandum: curn et hodie, quae est hominum peruersitas,
optandum esset, si citra offensionem diuinam fieri possit, vt simile
quiddam iudiciis ipsis adhiberetur, quo sontes ab insontibus et
causam iustam habentes, ab his, qui iniustam habent, secerni et
internosci possint. Nam sic minus esset et foret iniuriarum, minus
oppressionum, minus etiam querelarum de iudicibus, iudiciis, de
testibus, et sententiis: Non tantum invidiarum, non tantum odio-
rum, nec insidiarum tanturn. Nam, cum omnes fere homines
fascinati sint Stoicis opinionibus, mira est paucitas eorum, qui sibi
persuasum habeant, non nisi diuina voluntate aut permissione fieri
ea, quae fiunt: causasque secundas ab ipso Domino Deo pro sua

