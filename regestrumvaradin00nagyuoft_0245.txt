69

Omnino tale indicium tertium (concentus archontologiae)
fuit exordium ratiocinationis nostrae in seligendis testimoniis huic
¹ vel altero anno adnexis. Eiusmodi indicium rite comparamus ferro
aquae salsae immerso. Sicut enim salis crystalli ferro adhaerent,
sic testimonio ope indicii tertii certe determinato, reliqua sive
chronologice, sive iisdem rebus, sive alias affinia testimonia
adiunguntur. Pluries quidem pro testimoniis integri anni unum
solum tam evidens indicium habemus, sed hoc iam sufficit, nam
ulterior determinatio temporis reliquis indiciis perfici potest. Id
solum in hac determinatione cavendum, ne indicia minora alto
supercilio contemnantur. Venator, cum de reperienda fera iam
vulnerata agit, nihil curat parvitatem vestigiorum, haud cogitat
de irrisione dubitantium et indoctorum, sed sequitur vestigia,
attendit minutissima indicia, nonnunquam unicum pilum quoque,
ne praeda frustretur. Nec nos curamus exilitatem indiciorum
nonnullorum, dummodo veritas iis opitulantibus nobis pateat.

His praemissis progredimur iam ad ostendendum distinctim,
quare testimonia segestri Varadinensis hoc ordine digessimus et
quare haec designatis annis tribuimus? Complexum testimoniorum,
cuidam anno adnexorum, fascem nuncupamus. Fasces plures e
fasciculis testimoniorum, in editionibus prioribus hucusque disper-
sis et separatis, at eodem auno scriptis constant.l

 

Testimonia nr. 1—4 (prius 3 30—33 3) anno 1208
scripta.

His in testimoniis duo indicia temporis eaque apertissima
reperimus. Primum in testimonio primo, alterum in quarto occurrit,
suntque nomina iudicum, causas discutientium: Nicolaus comes
curialis regis simulque comes Posoniensis, atque Petrus comes

¹ Linguae latinae gnaro facile patet, nos ln hac elucubratione nonnullis
verbis coarctatis brevitatis causa uti, et quidem test. = testimonium, testimonii
vel testimonio, nro = numero. a. = annus anni vel anno, m. z mensis
vel mense.

