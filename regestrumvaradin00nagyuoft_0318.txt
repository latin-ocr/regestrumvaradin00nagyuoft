142

vt in omnibus negotiis publicis et privatis, maxime autem in
iudiciis forensibuS‚ iustitiam amplectantur, et contra iniustitiam
fugiant ct detestentur: Et simul illos vanitatis arguit, imo conuincit,
qui, quum nostram patriam nunquam viderint, nescio vnde, aut
quorum sermonibus adducti, non dubitarunt etiam suis scriptis
veluti Apollinis oraculum inserere, nostram gentem more ferarum
et pecorum sine legibus, sine iudiciis, et sine disciplina vitam
duxisse et ducere. At hii vel his testimoniis mendacii conuincun-
tur: quae satis superque declarant, eciam maiores nostros habuisse
suas leges suaque iudicia, et quidem pro ratione gentis aspera et
rigida. Nam nulla personarum habita ratione is, de cuius sermone
dubitabatur, si res ita ferebat, Waradinum a suo iudice mittebatur:
ibique inuocato diuini nominis auxilio, remotisque omnibus incan-
tationibus compellebatur ferrum ignitum et candens. manibus suis
non attingere tantum, verum etiam gestare: idque ad sermonis sui
veritatem explorandam. Nam si ferro illo gestato manus eius adure-
bantur, falsum dixisse indicabatur: condemnabaturque; sin minus,
verum: et iustificabatur.

Placet autem quibusdam, maiores nostros hoc genus examinis
a suis maioribus accepisse. Nam dicitur apud illos HungarOS, quos
adhuc Scythia, vetus nostrorum maiorum sedes alit, etiam hodie
in tribunali, dum iudicia exercentur in caldario subiecto igne plumbum
feruere: et in plumbum illud manus suas illos ingerere, quorum sermo
in dubium vocatur: vt hac ratione sermonis exploraretur veritas. Illos
itaque, qui amantes fuere veritatis, manus suas ex illo plumbo citra
omnem offensionem educere, non secus atque ex aqua tepida: eos
vero, qui anteposuissent vanitatem veritati, cum suae manus periculo.
Mihi tamen aliunde hic mos explorande veritatis desumptus fuisse
videtur: Nimirum ex illo ritu Iudaico, quo mulier ea, quae in
suspicionem adulterii venisset, explorabatur. Nam apud Iudeos, si
qua mulier in suspicionem iustam adulterii cecidisset, maritus eius
accedebat ad iudices ciuitatis suae negotiumque ipsum illis pro—
ponebat. Illi vero mittebant eam cum testibus idoneis lerosolymam
ad summum consistorium, in quo septuaginta sedebant senes: Hi

