147

Tunc aspergatur ferrum aqua benedicta,
et dicat Episcopus,

Benedictio Dei Patri3‚ et Filii, et Spiritus sancti, descendat
super hoc ferrum ad discernendum iudicium dei. Amen.

Sequitur benedictio ad locum, vbi ignem ac-
cendere et consecrare debent.

Benedic Domine per inuocationem sancti nominis tui, hunc
locum, ad manifestandum verum iudicium, vt omni demonum
falsitate procul remota, fidelibus tuis, veritas iudicii tui manifesta
fiat, per Christum dominum nostrum. Amen.

Benedictio ignis.

Domine sancte Pater, omnipotens aeterne Deu3‚ benedic hunc
ignem, quem in nomine filii tui, domini nostri jesu Christi, et
Spiritus sancti benedicimus et sanctificamus Qui viuis et regnas

Sequitur missa iudicii candentis ferri.

Introitus.

Iustus es Domine et rectum iudicium tuum, fac cum seruo
tuo secundum misericordiam tuam. Versiculus. Beati inmaculati in
via, qui ambulant in lege Domini. Gloria patri etc.

Oratio.
Actiones nostras, quesumus domine, et aspirando preueni,

et adiuuando prosequere, vt cuncta operatio, omnis oratio et a
te semper incipiat, et per te cepta finiatur, per Dominum. etc.

’ Lectio Esaie Prophete.

In diebus illis: Locutus est Esaias Propheta dicens: Querite
dominum, dum inueniri potest, inuocate eum, dum prope est.
Derelinquat impius viam suam, et vir iniquus cogitationes suas,
et reuertatur ad dominum nostrum, quoniam multus est ad igno-
scendum.

ιο*

