98

tem Nitriensem» appellando. — Laurentius filius Atyusz iisdem
annis summos dignitatum gradus saepius tenuit. Asserere erg0,
test. nr. 339 (246) iudicem quendam documentis huius aevi peni-
tus ignotum appellare, veritati repugnaret. Nomina quoque loco—
rum huius test. tam integra, orthographiaeque illius aevi consona
apparent, ut notarium registri ignorantiae, typographum vero a.
1550 depravationis insimulare temerarium esset,

Si vero tempore litis in test. nr. 339 (246) descriptae Lau—
rentius iudicis curiae Regis et comitis Nitriensis munus sustinuit,
fasciculus hic quartus a. 1223 adscribi nequit, quia a mense Decembris
a. 1223 usque annum 1224, ergo integro anno 1223 Batiz (Botyz)
dignitate iudicis curiae Regis functus est.

Mentio itaque episcopatus Agriensis Thomae non patitur,
ut hunc fasciculum ad annum 1224 collocemUS‚ munus iudicis
curiae Regis Laurentio assignatum non permittit, ut eundem a.
1220 tribuamus, dignitas tandem Bani iam Salamoni concessa
omnino vetat, tempus examinum huius fasciculi ante a. 1222 inda—
gare. Consistendum ergo nobis est in anno 1222 et hoc anno
quaerendus mensis, quo Thomas episcopus Agriensis, Laurentius
iudex curiae atque Salamon banus simul munera sua gesserunt.
Documenta nota anni signata innuunt, Salamonem initio mensis
Octobris aut ad summum fine 111. Octobris munia adhuc iudicis
curiae obivisse, mense vero Decembri, ut iam diximus, Batiz ad
dignitatem hanc provectum esse. Ergo inter provectionem Sala-
monis ad bani et Batiz ad iudicis curiae honores reperimus solum
aliquot hebdomadas, mensium nempe Octobris aut Novembris,
quibus Laurentius muneribus iudicis curiae et comitis Nitriensis
praeesse potuit. His itaque rationibus inducti, fasciculum hunc
mensi Novembris a. 1222 adscribimus. Huic assignationi caeterae
quoque notae temporis congruunt. Id solum nonnulli fors moleste
ferent, Laurentium hunc mense Decembris iam munere comitis
Novi-Castri‚ fungi atque propter hanc nostram determinationem
comites Borsodienses duos asserrere oportere (Posa nempe e
documento notum et Demetrium secundum test. nr. 341 (248)

