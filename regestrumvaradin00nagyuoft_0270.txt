94

solum annis 1221 et 1222 munera gesserunt ille veluti palatinuS,
hic autem comes curialis regis. Statim tamen videbimus, senten-
tias per Bank anno 1222 prolatas a notario examinis ferri can-
denti alibi descriptas, adeoque sententias in test. nr. 292-——293
(48—49) prout etiam in test. 294-— 309 (212—227) adductas
anno 1221 tulit.

Ex magistratu Bank rite concludere possumu5‚ fasciculos hos
feruente aestate anni 1221 enatos esse, nam initio anni huius,
documentis indicantibus, Gyula Ratot munus curialis comitis adhuc
sustinuit. Concordat huic ratiocinationi etiam dies in test. nr.
293 (49) signata, quae est hebdomadae Dominicae «Respice
Domine» ultima. Anno 1221 haec hebdomada 27-a m. Iunii
finita est, adeoque hoc testimonium 27-a vel 28—a die Iunii
inscriptum est. Caeteroquin test. nr. 290 (46), in quo terminus
solutionis 22-a dies Iulii constituitur, hunc fasciculum mense
Iunio scriptum aeque innuit.

Attente perlectis porro testimoniis horum fasciculorum,
patet, examina ferri candentis„ quorum exitus his in testimoniis
narrantur, congregationum contra fures in comitatibus Novi Castri,
Borsodiensi, Zempliniensi et Szabolcsiensi ducibus Bank et Bene-
dicto institutarum effectus esse. Hinc explicatur, quare iidem Bank
et Benedictus simul eodemque tempore 7 causas (test. nr. 294,
296, 297, 298, 300, 301, 302) cognoscunt, iisdemque executo-
ribus (Miska et Csaszlo) persequendas committunt. Etiam reos
in test. nr. 303— 306 memoratos simul atque cum eodem execu-
tore misit Bank comes Varadinum ad veritatem explorandam.

Permagni momenti res sunt praesertim pro cognoscendo
illa aetate statu patriae nostrae, quae in test. nr. 310—322
(= 361-373) fasciculi quinti narrantur. Feliciter igitur contigit,
ut notarius in test. 310 (361) seu primo huius quinti fasciculi
annum 1221 clare expresserit. Etsi enim alias e textu horum
testimoniorum facili negotio demonstrare potuissemus, totum hunc
fasciculum a. 1221 fuisse literis mandatum, forent fors nonnulli,
quibus haec demonstratio non tam persuaderet, quam haec notarii

