96

et comes Albensis (F ejer), aliquot hebdomadibus prius, ac 7-a dies Maii
affuit, amisit hanc dignitatern. Circa medium anni honorem comitis
curialis regis iterum obtinuit, non tamen comitis Albensis, sed
Bodrogiensis munus huic adiunctum sustinuit; autumno anni solum
comitem Novi Castri (Heves et Aba-Ujvar) egit, at mense
Novembris aut ad summum initio m. Decembris etiam hoc munere
privatus est.

His rebus pensatis, fascis test. nr. 323-—344 ad annum
1222 collocandus erat.

Etenim si fasciculum primurn test. nr. 323—326 (= 3 5—
38) percurrimus, statim in altero huius fasciculi test. nr. 324
(36) offendimus Bank et quidem velut comitem «de Budrus»
Sub nomine «Budrus» aut a scriba aut a typographo corrupto
aliud intelligi haud quit, ac «Budrug» vel «Budruch» seu hodierna
orthographia Bodrog, adeoque hic fasciculus alio, quam anno 1222
tribui nequit, quia Bank solum circa medium a. 1222 comitem
Bodrogiensem egit.

Idem indicium iuvat nos in determinando anno fasciculi
secundi test. nr. 327—3 30 (= 228—231). Etenim in test. nr. 328
huius fasciculi iterum reperitur lenk, sed nunc in editione prin-
cipe a. 15 50. munus eius secundarium errore aut scribae aut
typi «comes de Burg» exprimitur. Munera, quae Bank susti-
nuit, e documentis perbene noscimus, horum vero solum nornen
comitatus Bodrogiensis, illa aetate communiter «Budrug» scriptum
nomini distorto «Burg» comparari potest (nam nomina Albensis,
Novi-Castri, Bibas, Keve tanto dissimila sunt, ut horum distortio in
formam «Burg» ne quidem imaginari potest). Si vero, quando lis
in test. nr. 328 agebatur, Bank secundario munere comitis Bodro-
giensis fruebatur, fasciculum hunc certe anno 1222 tribuere opor-
tet — Recte hoc testimonium etiam notam diei et mensis habet,
unde tempus litis agitatae et inscriptionis propius cognoscere
licet. sacramento enim decisivo praestando Dominica «Factus est»
indicta a iudice est. Haec Dominica secundum mutationes festi
Paschatis solum dies a 24-a Maii usque 27-am Iunii occupare potest

