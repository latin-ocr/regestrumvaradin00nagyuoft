73

(265) comes curialis Bihariensis Paulus in test. nr. 40 (272) bilo-
chus Bihariensis Teke nominantur.

Ad designandum tempus fasciculi quinti test. nr. 41—46
(prius 164-169) prae oculis habere oportet, altero dImidio a.
1213 comitem curialem Bihariensem, prout ex praemissis constat,
Paulum et comitem venatorum regalem (ex test. nr. 3 3 -—-2 5 5)
alterum Paulum fuisse. Iam ergo in test. ingrediente huius fasci-
culi nr. 41 (164) reperimus Paulum uti comitem curialem Biharien-
sem, in test. nr. 44 (167) vero alterum Paulum idem munus
comitis venatorum adhuc gerentem. Accedit, Paulo curialis comiti
in iudicando adiunctum fuisse hoc in casu (nr. 41) novum bilo-
chum Bihariensem Farkas nomine. Cum autem vidimus prius
longiori tempore Teke nominatum hoc munere funxisse in sub-
sequentibus vero haud vilipendendis argumentis docemur a.
1214 alium, Cibot (Cybout‚ Cyboud) nomine idem munus susti-
nere, spatium temporis, quo Farkas bilochum Bihariensem egit,
rite functioni Teke et Cibot interjicere debemus.

Animadvertendum nobis adhuc est ex relationibus huius
fasciculi, eundem Nevetlen, qui initio a. 1213 comes curialis Biharien-
sis fuit, secundum test. nr. 42 (165) mense Octobris eiusdem anni
invicino comitatu Zarandiensi aequale munus gessisse3 porro test.
nr. 44 et 45 (166—167) octava die mensis Novembris a notario
registro illata fuisse. Proin casus in subsequentibus testimoniis
memorati omnes inter 8. Novembris et 25 Decembris a. 1213
evenere.

Sextum seu ultimum fasciculum test. a. 1213 constituunt
testimonia nr. 47—67 (143—163). Ingrediens tamen test. huius
fasciculi (nr. 47=143) statim nobis difficultatem obtrudit, nam
«Comam comitem de Zounuk» memorat, cuius in documentis
coaevis nullum vestigium exstat. Sed observandum est, in regestro
raptim scripto nonnunquam comites veros eorumque vicarios, scilicet
comites curiales permutatos, prout et in nominibus propriis hic
illucque defectus et naevos commissos fuisse. Ipsum argumentum
litis scil. participatio damni illati, unam el dimidiam marcam

