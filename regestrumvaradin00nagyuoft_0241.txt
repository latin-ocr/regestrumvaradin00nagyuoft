65

fragmenta habemus in regestro Varadinensi, in quo singula testi-
monia exitus ferri candentis singulis foliis inscripta sunt, sed libri
notariahs talis, qui ordine, quo invicem se excipiebant, plura
paucioraque, prout locus dabat, testimonia in singulis foliis
descripta habuit. Unico casu, satis prolixe, excepto, saltem 4-5
causas, quas ferro candenti decidi optabant, singula folia habebant
adnotatas. Si itaque ope monumentorum, nota temporis signatorum,
aliorumque fulcimentorum historiae saltem unum horum testimo-
niorum certo anno affigere postumus, sponte ceterorum quoque
testimoniorum, in eodem folio adnotatorum vel etiam in sub-
sequentibus foliis descriptorum annus, nonnunquam etiam testimonii
descripti mensis elucet.

Contextus ipse segestri Varadinensis sat clare prodit, casus
hic adnotatos nonnunquam cohaerere eodemque tempore evenisse.
Sic testimonium nr. 7 (apud priores editores 377.) signatum ver-
bis: «iudice Zakeo predicto», alludit ad praecedens testimonium nr. 6
(prius 376) ibique revera nomen iudicis Zakei, imo et munus,
quo fungebatur, reperimus. Testimonium nr. 106. (prius 289)
aperte provocat ad reos in praecedenti testimonio nr. 105 (prius
288) iam memoratos: «predictos Baium et Sceman», iudices autem
et executores simpliciter «eosdem» nominat, qui in praecedenti
nr. 105 ,(288) iam allati sunt. Testimonia nris 304, 305, 306
atque 307 (221, 222, 223, 224) signata in archetypo huius rege-
stri stricte se invicem excepisse, dubio caret3 nam notarius solum
in testimonio nr. 304 (221) signato domicilium executoris adno-
tavit, postea terna vice verbis, «Gregorio praedicto» simpliciter
provocat ad nr. 304. Simili modo patet nexus testimoniorum
nr. 295 es 296 (212 et 213), nam in testimonio nr. 296 (223)
notarius executorem verbis «prefatus Mysca» appellat veluti
talem, qui in testimonio praecedenti sat fuse descriptus fuit.
Amplius dicimus, non tantum iudicia in testimoniis 295 et
296 (212—213) descripta, sed etiam in statim sequentibus test.
nr. 297—303 (214— 220) adnotata procul dubio eodem tempore
lata, archetypoque sic, prout nunc coram nobis prostant, inserta

5

