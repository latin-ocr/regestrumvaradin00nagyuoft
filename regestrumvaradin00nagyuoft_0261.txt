85

Neuka a scribis vel a typothetis unico casu excepto semper
depravatum fuisse. Bis in forma «Nimcha» bis ‹(Nuncha» semel
Heuka in editione principe typis mandatum est. Sed sub his for-
mis aeque Neuka-m intelligendum esse, aperte prodit test. nr. 166,
ubi primae lineae hoc nomen in forma «Nuncha» reddunt quidem,
at sequentes lineae sic provocant ad eundem virum: «praenominatus
itaque iudex scilicet Neuca comes» -— Caeteroquin eruditis notum
est, quantopere litterae n et u in scriptura prioris aevi similes
sint et quod sonum k inconstans illius aevi orthographia nunc
littera c nunc ch aut k insinuavit. Nil mirum itaque, si oscitantes
scribae aut typotheti nomen Neuka iarn in originali libro Neuca,
Neucha et Neuka scripturn in forma Nuncha aut Nimcha, legerunt
et vulgarunt. Certum porro est hoc nomen personale, Neuka
(Nuncha‚ Nimcha, Heuka) prorsus diversum esse a nomine, fre-
quentius apud proavos nostros usitato, «Mika» aut «Micha» (Mika
enim erat Michaelis diminitivum, Neuka vero verosimiliter Lau-
rentii), adeoque hunc Neukam a. 1216—17 munus comitis Biha-
riensis gerentem minime confundendum esse cum Mika (Micha,
nunc iam potius Mike pronuntiato) a. 1213—15 eodem munere
fungenti.

Testimonia nr. 175——234 (175—206‚ 207—213‚
214—225‚ 226—228‚' 229—234 Ξ 60-—91, 39—45‚
¹1-—12‚ 96-98, 110—115) scripta a. 1219.

Partem maximam regestri Varadinensis‚ ab interitu vindi-
catam, testimonia annis 1219—1222 scripta constituunt. At quem-
admodum colores iuxta stantes et confluentes multo difficilius est
distinguere ac procul stantes (e. gr. rubrum et caeruleum) sic
etiam haec testimonia ad annos 1219—22 pertinentia. Haud
grave est ostendere, casus his in testimoniis descriptos annis
1219-—22 peractos esse, at summa attentione opus est, ut casus
specialiter suis annis tribuantur. Hoc in labore dein summorum
magistratuum mutationes vix aliquid nos adiuvant, nam e. gr.

