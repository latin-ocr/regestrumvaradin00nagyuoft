ὃς

darent, in fine obtruditur nobis magna difficultas, si test. nr.
164 (244) cum illo nr. 161 (241) conferimus Causam enim test.
nr. 164 Neuka comes Bihariensis diiudicat, cum tamen in test.
’ nr. 161 Mika toties nominatus Bihariensis comes aeque occurratv
et inter inscriptionem testimoniorum nr. 161 et 164 vix tantum
temporis spatium decurrere potuit, quantum inter abdicationem
veteris comitis et muneris adeptionem alterius novi necessario
elapsum est. Neque cum prioribus scriptoribus historiae Hungariae
nomen «Neuca» distortioni aut malae lectioni nominis «Mika»
«Mica» aut «Micha» putare nobis licet, nam idem Neuca serius,
annis nempe 1219—21 Vajvodam Transsylvanum egit et tunc
non tantum in regestro Varadinensi, sed etiam in pluribus docu-
mentis regiiS, quorum archetypi adhuc supersunt et peraccurate
a doctis viris publici iuris facta sunt, aeque «Neuka», «Neuca»
scribitur.

Textum utriusque testimonii melius perpendere et conferre
nobis oportet, si hanc difficultatem amovere cupimus. Et revera
testimonio nr. 161 accurate perlecto persuademur, ut nullam
repugnantiam inter test. nr. 161 et 164 queramus Test. enim
nr. 161 minime iam appellat Mika-m comitem Bihariensem, imo
tale quid de eo pronuntiat, quod fungenti et sententiam ferenti
comiti minime convenit. Castrenses populi Biharienses quinque
familias a dominis Farkas et Kelemen postularunt, quasi servitio
castro Bihariensi praestando obstrictas. Farkas autem et Kelemen
Mika-m comitem testem aduocarunt, cui constaret, has 5 familias
minime ad populos castrenses castri Bihariensis pertinuisse. Iam
vero, si Mika (Mike), cum testaretur, adhuc munus comitis
Bihariensis gessisset, Farkas et Kelemen testem, cuius hac in re
maxime ageretur, adduxissent. Eo enim plus fructuum annuorum
comes Bihariensis habuit, quo plures erant castrenses populi.
Rite ergo concludimus, Mika-m tempore, quo testimonium suum
hoc in negotio protulit, munus comitis Bihariensis iam dimisisse,
adeoque sine suspicione falsi de statu 5 familiarum veritatem
depromere potuisse. Minime ergo test. nr. 161 adversatur test.

6*

