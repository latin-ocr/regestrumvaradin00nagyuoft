88

Ad constituendum annum fasciculi secundi test. nr. 207—
213 = 39-——45 inservit nobis primo test. nr. 207 (39) in quo
Neuka-m Vajvodam Transsylvanum, munere fungentem legimus
Constat autem Neuka-m hunc solum anno 1219 munus suum
incepisse. Neque multo post hoc testimonium exaratum fuit, nam
a. 1221 iam non Neuka, sed Paulus, filius Petri, Vajvodam
Transsylvanum egit. Evidens autem indicium stricti temporis in
test. nr. 212 (44) huius fasciculi nobis subministrat, nam hoc
testimonium comitem curialem Szolnokiensem Tobiam nominat.
Non ergo alio fors anno 1221 vel 1220, sed stricte anno 1219
hunc fasciculum notarius segestro intulit. Imo non tantum annum,
sed circiter etiam mensem inscriptionis huius fasciculi deter-
minare nobis licet. Secundum testimonium nr. 213 (45) rei pto-
mittunt se filiis hominis occisi velut pretium sanguinis fusi 71
marcas argenti trina vice soluturos et quidem in terminis sequen-
tibus: 22-a Iulii 24 marcaS, 8-a Septembris 24 marcas et 1-a
Novembris 23 marcas, Intuenti patet, reos ad secundam et ter-
tiam solutionem dilationem circiter sesquimensium intervalli acce-
pisse. Tanta utique dilatio etiam ad primam eis concessa est. Si
ergo a. 22-a die Iulii retro intervallum sesquimensium queri-
mus, ad 5-am Iunii diem appellimUS.

Tertii fasciculi annum iam superius abunde ostendimus

Quarti fasciculi test. nr. 226-228 (96—98) annus facile
eruitur e testimonio nr. 228 (98), ubi Tobias comes curialis
Szolnokiensis occurrit. Eodem testimonio referente, rei pro damno
illato solutionem 3 marcarum argenti pacti sunt et quidem 8··a
m. Septembris. Posito, ut ad hanc summam pecuniae, quae aliis
mulctis comparata exigua dici potest, conquirendam hebdomada
una necessaria fuerit, diem circiter 1-a1n Septembris asserere
debemus, quo testimonium hoc regestro illatum fuit. Vidimus
autem testimonium ultimum fasciculi tertii nr. 221 (8) recte 28 a
die Augusti inscriptum, adeoque, si fasciculus quartus examina
ferri candentis initio m. Septembris peracta continet, chronologice
stricta continuatio fasciculi tertii fuit.

