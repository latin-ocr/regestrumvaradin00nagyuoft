90

Csanadiensi mentionem iniiciens, nam documenta quoque idem
evincunt.

In secundo fasciculo test. nr. 240—243 (= 121—24) cau-
sam test. nr. 240 (121) Kolked comes curialis Bihariensis, illam
vero test. nr. 241 (122) Benedictus Banus dirimunt. Qua pote-
state hic Benedictus iudicem egit in lite virorum provinciae,
Banatus nomine minimae comprehensae, declarat documentum
anni 1221, ex quo apparet hunc Benedictum, munere Bani iam
defunctum, reapse tunc vicarium comitis curialis regis fuisse vice-
que eius totius regni homines iudicare potuisse. Quia vero con-
stat, Kolkedium anno 1219 munus suum accepisse et anno 1220
finiisse, Benedictum autem muneri suo adhuc praefuisse, solum
anni 1220 aliqua pars fuerit, in qua ambo iusdicebant eodem
tempore quidem, sed aliae atque aliae sortis hominibus.

Fasciculus tertius test. nr. 244—253 (= 50—59) anno 1219
tribui nequit, nam eo anno Alexander personam comitis Szabol-
csiensis sustinuit, in test. autem huius fasciculi nr. 247 (5 3) iam
Stephanus comes Szabolcsiensis occurrit. Sed neque anno 1221
hic fasciculus scriptus est, quia tunc iam Mauricius, nomine gen-
tilitio, Pok, vicarium Palatini egit, in causa autem test. nr. 248
(54) huius fasciculi File (Fila) velut vicarius Palatini sententiam
fert. Subsequens etiam fasciculus sextus huius anni 1220 dubitatio-
nem tollit, File-m anno 1220 vicem Palatini gessisse. Accedit
huic ratio parva quidem, secl ideo hon negligenda, in causis test.
nr. 244 (50) et 245 (51) executorem a Nicolao palatino missum
Csepan-uni (Stephanum), villa Ladany ortum, fuisse, cum tamen
anno 1221 plane diversos executores ab eodem palatino Varadi-
num ablegatos videbimus

Scrupulum tamen fors nonnullis iniiciet, si vident in causa
test. nr. 248 (54) praedictum File-m, in causa autem 249 (55)
iam alium nomine Petos (Petus) vicarium palatini agere. Ad
evellendum hunc scrupulum sufficiet notasse, eo tempore, prout
ex diplomate, «bullae aureae» nomine famoso, patet, palatinum
Nicolaum, filium Bacm, duos sibi vicarios constituisse, saltem

 

