75

testimoniorum digestorum ad vivum exprimere cupiendo, etiam
argumenta test. 26. et 54 paucis exponimus. Test. nr. 26.
enarrat examen ferricandends, quod venditionem rerum furtivarum
monstravit a Masa, incola pagi Sorou peractam. Test. nr.
54 (150) continuationem huius casus refert, ubi legere possumus,
infelicem Masam ab adversariis suis portatum fuisse ad iudicem,
ut ceu culpae convictus suspenderetur. Attamen medio itinere
Masa elapsus ad ecclesiam oppidi Bihar fugit. Hinc adversarii
sui eum interficere nequibant quidem, sed vendere eum poterant
unacum familia sua pro mancipiis Et revera vendebant eum,
uxorem suam, tres filios et 2 filias suas decem marcis domino
Absoloni. Hic vero hanc pecuniam coram canonicis Varadinen-
sibus, centurione Bihariensi‚ Caesare, aliisque jobbagionibus
(contribulibus) Bihariensibus solvit. Inter examen ferri candentis
infelicis Masa‚ eiusque fugam, porro inter venditionem pretiique
solutionem ad summum aliquot menses elabi poterant. Unde
sicut test. nr. 26 certo a. 1213 registro illatam est, sic etiam
test. nr. 54 eodem anno adnotatum est.

 

Test. nr. 68——1 1 1 (68, 69—73‚ 74—103‚ 104—107‚
108—111 prius 374, 295—299, 300—329‚ 287——29o‚
170—173) scripta a. 1214.

Fascem huius anni, ut videre licet, test. nr. 68 et quatuor
fasciculi constituunt.

’ Testimonio nr. 68 (374) ipse notarius Capituli Varadinensis
adscripsit annum. Quare hic diligentior in figendo tempore ac
alias fuit, facile liquet argumentum huius test. intuenti. Etenim
hoc test. non de exitu examinis ferri candentis agit, ut praemissa
testimonia, sed de simplici venditione terrae distinctae. Unde haec
adnotatio haud inter caetera testimonia examinis ferri candentis,
stricto ordine se invicem excipientia, relata est, sed verosimi—

liter distinctae pagellae inscripta adeoque nota temporis praedita fuit.
Cum autem sic nexus inter test. nr. 68 caeteraque nr. 69-

