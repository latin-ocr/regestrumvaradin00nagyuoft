91

parvo tempore. Recte hoc contigit, quando iudicia in fasciculo
tertio test. nr. 244—53 (= 50- 59) complexa peracta sunt:
File fuit vicarius palatini in regione ultra Danubium ‚sita et Petos
’ (Petus) in regione cis Danubium adiacenti.

Fasciculum quartum test. nr. 254-258 (= 186—190) primo
obtutu anno 1219 tribuere nos oportuisset, tunc enim erat docu-
mentis testantibus Gyula maior, nomine gentilitio Kan‚ causam
test. nr. 254 (186) dirimens Banus et comes Szolnokiensis. Sed
re accurate perpensa, aliud statuere necesse erat. Commune enim
tunc erat, viros, dimissis muneribus, titulos eorum retinuisse et
baum, comites appellari, quamvis officiis suis longe ante vale-
dixerint. Si pensamus domicilia litigantium in causa test. nr. 2 54
(186) clare apparet, Gyula-m homines comitatus Szolnokiensis
tunc iudicasse, ergo non Bani, sed comitis Szolnokiensis potestate
usum fuisse. Iam vero Gyula hic maior, prout documenta palam
dicunt, comitis Szolnokiensis munus etiam anno 1220 sustinuit,
et quia anno 1219 Bani officio fungens ultra Dravam commora-
batur, revera sententiam in causa test. nr. 254 (186) ferre a. 1219
non potuit. Bene autem sententiae ferendae personaliter adesse
potuit a. 1220. Ad annum ergo 1220 {collocandus est hic
fasciculus, dicendumque notarium ideo iudicem hac in causa
Banum appellasse, quia praecedenti anno revera dignitati Bani
praeerat titulumque dimissae porro quoque retinuit. Adiicimus
adhuc, in test. nr. 256 (188) Mike-m iterum velut comitem
Bihariensem appellatum, quod anno 1220 optime convenit.

In causa fasciculi quinti test. nr. 259—263 (= 116—120)
prima seu nr. 259 (116) Atyusz (Ochuz, Oguz, Ocyus) Banus
velus iudex a rege speciatim missus, in causa test. nr. 260 (117)
Farkas, comes curialis Bihariensis‚ in causa vero test. 263 (120)
Mike (Mika) comes Bihariensis sententiam dicunt. Atyusz recte
anno 1220 ad dignitatem Bani iterum provectus est sicque cum
Mike denuo simul munus gessit. Farkas, ut superius ostendimus,
initio a. 1220 adhuc bilochum Bihariensem agebat, ergo prius ac anno
1220 hic fasciculus litteris mandari non potuit. Sed e subsequenti

