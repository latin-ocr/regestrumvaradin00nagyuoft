283

Nr. 341. (248.)

Multitudo castrensium de Bursud et quidam ioubagiones
eiusdem castri, scilicet: Petrus et Colman vociferati sunt contra
Demetrium comitem ipsorum regi Andreae, dicentes, quod iniustis
iudiciis et indebitis exactionibus eos aggravasset. Praefatus autem
comes negavit hoc, quinimo adiecit, quod illi multa ei damna et
iniurias intulissent et hoc ipsum omnes alii ioubagiones, tarn
exempti, quam liberi Sancti Regis et quadraginta homines de
castrensibus astruxerunt. Memoratus itaqu'e rex delegavit causam
eorum Thome, Agriensi episcop0‚ et Salomoni bano decidendam.
Qui verbis utriusque partis diligenter inquisitiS‚ posuerunt super
iuramentum comitis Demetrii, ut praestito sacramento, probaret
se in nullo populum suum aggravasse, immo per contrarium,
sibi eundem populum iniuriam et damnum intulisse. Cum itaque
comes Demetrius¹ paratus esset iurare, memorati adversarii se
ipsos recognoscentes, non ausi sunt ipsum adiurare, et coram pri-
staldo huius causae, nomine Bas de villa Harca,5³ reddiderunt se
culpabileS, et dampnum comitis sui restaurare compromiserunt.
Comes vero eorum ad preces³ nostras indulsit eis, ut tantum
duas marcaS, et dimidiam de toto dampno suo ei persolverent.
Nominati quoque duo ioubagiones carcerem intrare teneretur ibi,
quoadusque vellet comes, moraturi.

Nr. 342. (249.)

Castrenses de Orod, scilicet: Matthias et Sorloudam impe-
tierunt coram Desiderio episcopo, iudice a rege Andrea delegato,
Nicolaum archidiaconum et canonicum Chanadiensem‚ dicentes,
quod terram eorum, nomine Bursorog,⁴ violenter occupasset. Ille
autem respondit, eandem terram titulo emptionis possedisse,

¹ In editione principe: cornes et Demetrius.

² Fors Arka pagus in corn. Abat'ij, penes Bodokova'r.

³ In editione principe: praeces.

⁴ Bassarzig olim pagus, nunc praedium municipio Arad ad septentrionem.

