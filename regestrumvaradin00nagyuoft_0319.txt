143

primum terrebant mulierem, ne aquam maledictionis biberet et se
mortis periculo exponeret, sed libere confiteretur crimen. Quae,
si confitebatur delictum, non compellebatur ad bibendam aquam
amaram et maledictam, sed egrediebatur absque liberis, sibique
ipsi viuebat: Sin minus, ducebatur ad portam templi orientalem,
statuebaturque a Sacerdote coram Domino, vt ab eo, nimirum
Sancto et terribili perterrefieret et confiteretur delictum: mox, si
sine confessione perseuerasset, circumastantibus mulieribus priua-
-batur omni ornatu, adeo etiam tegumento capitis. Deinde adiurabat
eam Sacerdos his verbis: Si non dormiuit vir alienus tecum, et
si non polluta es deserto mariti thoro, non tibi nocebunt aquae
istae amarissime, et maledictae: Sin autem declinasti a viro tuo
atque polluta es et concubuisti cum altero viro, det te Dominus
in maledictionem et exemplum cunctorum in medio populi tui,
et putrescere faciat femur tuum, et inflari vterum tuum: Ingredian-
tur aquae istae maledictae in viscera tua, ut intumescat vterus
tuus, et putrescat femur tuum: Muliere autem dicente, amen,
amen: Sacerdos scribebat verba adiurationi8â€š siue verba Domini
in schedam, et mittebat in aquam sanctam, quam ex labro in vas
fictile acceperat, delens scripturam ipsam per aquam: et simul
sumebat de puluere tabernaculi, et ponebat in illas aquas, in hor-
rorem poculi, vna cum aliis rebus amaris, et porrigebat aquam
illam amaram et maledictam mulieri illi ebibendam. Si itaque mulier
illa, innocens fuit, aqua illa nihil nocebat, sed potius proderat:
Nam a marito cognita concipiebat: et ex infirma valida fiebat:
Sin vero nocens, mox ut ebiberat, venter intumescebat, et femur
putrescebat, et moriebatur, vt Hebrei volunt, vna cum adultero.

Cum itaque caeremonia Candentis ferri, similis fuerit caere-
moniae purgationis Zelotipiae, facile apparet, ritum hunc ex illo
fluxisse, et a nostris maioribus ad dirimendas controuersias cum
summo timore et diuini nominis reuerentia vsurpatum esse: effica-
cemque fuisse iuxta haec testimonia, non minus atque olim illam
Zelotipiae purgationem diuinitus in populo Dei institutam.

At si quis obiiciat, hoc medium dirimendarum controuersia-

