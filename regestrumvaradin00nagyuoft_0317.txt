AD LECTOREM.

ALEXANDER ille Magnus cum a patre adhortaretur, vt, cum et
leuitate corporis, et velocitate pedum valeret, Olympiacis ludis
stadium curreret, dixisse fertur, se id libenter esse facturum, si
Reges certantes videret. Iulius vero Caesar primus Rom. Imperator,
cum legeret res gestas illius Alexandri, collachrymauisse, dixisseque
ad amicos: is cum hac esset aetate Darium vicit, mihi vero in
hanc usque diem nihil est gestum: Et rursus cum iure dicendo
Conventus circumiret Gadesque venisset, animadversa apud Her-
culis templum Alexandri imagine ingemuisse, et quasi pertaesum
esse ignauiam suam, quod nihil tum a se memorabile actum esset
in aetate, qua Alexander orbem terrarum subegisset. Cum itaque
manifestissimum ac certissimum sit exemplis hominum ingenia
magis moueri quam verbis, non solum plebeia, verum etiam ex-
cellentia, prudentiae plenum, honesturn ac etiam vtile consilium
esse iudico, quo Reuerendissimus Dominus F. Georgius Episcopus
Varadiensis‚ regni Hungarie et Transsiluaniae Iudex generalis ac
Locum tenens etc. exemplum seu ritum explorandae veritatis, quo
nostra gens h. e. Hungarica ante annos trecentos et quadraginta
Bela IV. Rege Hungariae‚ in controuersiis dirimendis vsa est vna
curn certis eius testimoniis in Sacrario summi templi Waradiensi
repertis, ac singulari diligentia collectiS, bonaque fide descriptis,
suis sumptibus typis excudi et in lucem edi curauit. Nam huius
rei cognitio, curn ex ea facile intelligi poteSt prioribus temporibus
quantum fuerit studium quantaue diligentia ipsorum Gubernatorum
et Iudicum, ne secundum eos, qui iniustam habuissent causam,
iudicaretur, praeterquam quod delectat, eciam monet omnes qui-
dem homines cuiuscunque nationis, imprimis tamen nostrates
(turpe est siquidem in re honesta maiorum non sequi studium)

