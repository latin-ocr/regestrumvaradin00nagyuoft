1⁴6

Sequitur Benedictio EpiscopaIiS, super nouum ferrum ad
manifestandum verum Iudicium preparatum.

- Oratio,

Benedic domine Pater, omnipotens eterne Deus, per inuoca-
tionem sanctissimi nominis tui et per adventum Unigeniti filii tui,
Domini nostri Iesu Christi atque per donum Spiritus sancti, ad
manifestandum verum iudicium tuum, hoc genus metalli, vt sit
sanctificatum et consecratum, vt omni demonum falsitate procul
remota, fidelibus tuis veritas veri iudicii tui manifesta fiat, per
Dominum nostrum Iesum et. c.

Oratio.

Deus Abraam, Deus Ysak et Deus Iacob, Deus omnium
bene viuentium, Deus origo et manifestatio omnis iustitiae, qui
solus est iustus iudex, fortis et patienS, dignare exaudire nos
famulos tuos orantes ad te pro benedictione huius ferri. Vnde
rogamus te Domine, iudicem vniuersorum‚ vt mittere digneris
sanctam et veram benedictionem tuam super hoc ferrum, vt sit
refrigerium illud portantibu5, et habentibus iustitiam et credentibus
in tuam iustitiam et fortitudinem. Et sit ignis ardens iniquis et
facientibus iniqua, et sperantibus in iniustitia sua et pompa dia-—
bolica. Conuerte domine incredulitatem iniustorum per virtutem
et benedictionem tuam et per inuocationem sanctae Trinitatis,
Patris et Filii et Spiritus sancti. Et mitte in hoc ferrum vim vir—
tutis ac veritatis tue, vt in eo semper, per misericordiam et veri-
tatem· tuam, verissima iustitia, que tibi soli cognita est, fidelibus
tuis, ad emendationem iniquorum, manifestissime declaretur, de
quacunque questione ratio fuerit agitata, et nullam potestatem
habeat diabolica virtus veritatem tuam aut occultare aut depra-
uare, sed sit seruis tuis in monimentum fidei, ad credulitatem,
diuine maiestatis tue, ad certificationem misericordie ac verissime
tuae veritatis, per Dominum.

