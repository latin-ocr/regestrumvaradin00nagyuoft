DEMONSTRATIO SPECIALIS

CHRONOLOGIAE TESTIMONIORUM REGESTRI
V ARADINENSIS. ¹

Ut testimonia exitus ferri candentis in regestro Varadinensi
contenta annis, quibus evenere, tribuantur, hucusque unicum solum
tentamen‚ hocque repentinum ac imbecille contigit. Georgius
Fejer, Codicis Diplomatici Hungariae concinnator, testimonia,
quae huc illucque in segestro nota anni signata occurrunt, termi-
norum instar adhibuit, testimoniaqua subsequentia eodem anno,
quern praemissum testimonium exhibuit, contigisse putavit, usque

¹ Statim in ingressu veniam a benevolis lectoribus mihi petere oportet
ob minus elegantem et cultam latinitatem huius elucubrationis. Scripsi
— uti candide fateor - hanc elucubrationem Hungarus hungarice et postea
latinitate donavi, unde facile contigit, ut nonnullae constructiones verborum,
linguae vernaculae propriae in hac versione remanserint. Magno dein impe·
dimento fuit, quominus purius Latino sermone utar, materia ipsa, quae erat
tractanda. Leges enim, conditiones, mores, magistratus aliasque res, hac in
elucubratione toties allatas classici auctores penitus ignorant. Romani autem
imperii instituta eorumque nomina simpliciter institutis, quae aetate regestri
Varadinensis viguere. attribuere nefas lectoribusque errorem offunderis puta·
vimus. Hinc utimur vocibus. alio, quam apud scriptores aurei-ut aiunt—aevi
literaturae Romanae. sensu sumtis vel etiam vocibus priscis auctoribus penitus
incognitis. Voces autem circiter hae sunt:

Palatinus significat summum post regis dignitatem magistratum. adeoque
belliductorem et iudicem summurn post regem.

Iudex curiae regis significat iudicem secundum post regem.

Comes significat virum, cui cura alicuius provinciolae, castro cuidam
subiectae, delegata erat (ergo minime regis socium).

