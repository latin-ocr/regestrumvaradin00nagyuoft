99

violentiae accusatum). Sed qui eventus et vicissitudines a. 1222
abunde novit, nil mirandum in hoc inveniet.

 

Testimonia nr. 345-—355 (3 34——344) scripta a. 1226.

Fascem hunc testimoniorum undecim non ante 1226 annum
scriptum ostendunt test. nr. 348 et 349 (337 et 338), secundum
quae causas Ladislaus iudex curiae et comes Baesiensis dirimebat.
Iam vero Ladislaus solum a. 1226 munus suum secundarium‘
comitis scilicet BaesiensiS, obtinuit (anno 1225, documentis testanti-
bus adhuc comitem Nitriensem egit). Sed Ladislaus dein sex con-
tinuis annis iisdem, quae test. nr. 348 et 349 referunt, muneribus
fungebatur, adeoque libera nobis videtur eligendi facultas, qui
opportunior nobis ex his sex annis placet. At de sex annis dimi-
dium decerpit, test. nr. 355 (344) declarando, Desiderium episco-
pum Chanadiensem procuratori suo veritatis indagationem com-
mendasse. Desiderius hic fine anni 1228 mortem oppetiit sicque
spatium annorum, quibus fascis hic assignari possit, ad annos
1226-28 reducitur.

Quare tamen fascem hunc testimoniorum a. 1226 et quidem
medio huius anni tribuere nos oportet? Huius rei argumentum e
test. nr. 345 (334), primum locum in hoc fasce obtinenti, duci-
mus, Litem enim ob ablatos centum porcos motam, in hocque
testimonio narratam Mike (Mica) comes Bihariensis diiudicabat.
Mike, ut vidimuS, tempore, quo Nicolaus‚ filius Barcz, summa dignitate
palatini prima vel altera vice floruit, annis 1219—-22, inconcusse
honore comitis Bihariensis fruebatur, sed Gyula ad summam digni-
tatem palatini perveniente, sicut anno 1216, sic etiarn a. 1222
munus suum tamdiu gestum amisit, atque toto tempore, quo
Gyula palatinum altera iam vice egit, alii muneri comitis Biharien-
sis praefuerunt. Si ulterius regimina aliorum palatinorum perscru-
tamur, videmus, tempore, quo Dionisius filius Apod dignitate pala-
tini praeditus erat, Nicolaum, nomine gentilitio Csak, munere
comitis Bihariensis frui, cum vero Majs provectus est ad fasti-
gium dignitatis palatini, ipse sibi pro secundario munere honorem

7*

