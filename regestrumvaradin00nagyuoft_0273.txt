97

et speciatim a. 1222 in diem 5-am Iunii incidebat. Quia actor
hac die se Capitulo non sistebat, iudex alium terminum eidem
praefixit. Si hic alter terminus more consueto fuit quintusdecimus
'vel quartusdecimus dies prioris termini, tunc lis in hoc testi-
monio descripta circa diem 20-am Iunii finita est. Hoc autem
perpulchre respondet dictis documentorum, Bank circa medium
a. 1222 munus comitis Bodrogiensis gessisse.

Examina ferri candentis in ultimis test. nr. 329, 330 huius
fasciculi narrata ad explorandam veritatem criminum, quae quam-
plures in congregatione generali comitatus Novi Castri (Abauj),
praeside Bank habita, punienda deferebant, ordinata sunt. Hoc prae
oculis versante, haud difficile nobis erit, tempus fasciculi tertii
test. nr. 331-3 37 (= 201—207) determinare. Recte enim pri-
mum et alterum testimonium (nr. 331 et 332) huius fasciculi
crimina narrant, quae viri provinciales Novi Castri coram eodem
Bank arguebant, imo in utroque casu idem executor constitutus
est, qui etiam causam test. nr. 329 curavit. Hinc apertum est,
fasciculum test. nr. 3 31—-3 37 (201—207) continuationem test.
nr. 327-—330 (= 228—231) esse eodemque anno 1222 scrip-
tum esse.

Primo obtutu facillima videtur temporis fasciculi quarti test.
nr. 338—344 (= 245—251) determinatio. Testimonium enim
nr. 341 (248) acerrimas temporis notas subministrat, declarando,
causae hic descriptae Thomam episcopum Agriensem et Sala-
monem Banum fuisse iudices a rege constitutos. Thomas solum
usque finem a. 1223 episcopatui Agriensi praefuit, Salamon vero
fine anni 1222 Bani dignitatem obtinuit. Repentina itaque cogi-
tatio animum nostrum subit, causam huius test. solum a. 1223
tribui posse. Neque huic cogitationi repugnat test. praecedens
nr. 340 (247), nam Alexander Episcopus Varadiensis eiusque pro-
curator (oeconomus) Stephanus, simul etiam archidiaconus Beke-
siensis, litem matrimonialem in hoc testimonio enarratam a. 1223
optime decidere proterant. Sed test. nr. 339 (246) vigilandum
nos monet, iudicem causae «Laurentium iudicem curiae et comi-

7

